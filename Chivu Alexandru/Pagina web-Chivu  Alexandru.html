<html>
<head>
<title>Pagina Web Chivu Alexandru-Gabriel</title>

</head>
<body>
<b><h2><p align="center">Pestera Ursilor</p></h2></b>
<hr/>
<p><i><b><big>Pestera Ursilor</big></b></i> <big>a fost descoperitã în 1975, cu ocazia unei dinamitari executate la cariera de marmura din zona. Este unul dintre principalele obiective turistice ale Muntilor Apuseni, ea aflandu-se in judetul Bihor, in imediata apropiere a localitatii Chiscau, comuna Pietroasa, la o altitudine de 482 m. </big></p>
<p><big>Interiorul se distinge prin diversitatea formatiunilor de stalactite si stalagmite existente, ca si prin cantitatea impresionanta de urme si fosile ale ursului de caverna - Ursus spelaeus - care a disparut in urma cu 15.000 de ani. Pe langa acesta au mai fost descoperite si fosile de capra neagra, ibex, leu si hiena de pestera. La intrarea in pestera se afla un pavilion, compus dintr-o sala de asteptare, casa de bilete, un bar, un mic muzeu speologic si un stand cu suveniruri si obiecte artizanale specifice zonei.</big></p>
<p><big>Cu o lungime de peste 1.500 m, pestera se compune din galerii aflate pe doua nivele: prima galerie, cea superioara, în lungime de 488 de metri poate fi vizitata de turisti, iar cea de-a doua, lungã de 521 m este rezervatã cercetarilor stiintifice. Galeria superioara, disponibila vizitarii, este compusa din 3 galerii si diferite sali:</big></p>
<p><big><ul>
<li >Galeria Ursilor</li>
<li >Galeria "Emil Racovita"</li>
<li >Galeria "Lumanarilor"</li>
<li >Sala Lumanarilor</li>
<li >SalaSpaghetelor</li>
<li >Sala Oaselor</li></big></ul> 
<p><big>Printre formatiunile de stalactite si stalagmite se remarca <i>Palatele fermecate</i>, <i>Lacul cu nuferi</i>, <i>Mastodontul</i> si <i>Casuta Piticilor</i>, <i>Draperiile din Galeria Ursilor</i>, <i>Portalul</i>, <i>Pagodele</i> si ultima sala, <i>Sfatul Batranilor</i>, iluminata cu lumanari. Temperatura în pestera este constanta de-a lungul anului (10 °C), iar umiditatea se mentine la 97%.</big></p>
<p><big> Numele pesterii se datoreaza numeroaselor fosile de "ursi de caverna" (Ursus spelaeus) descoperite aici. Pestera era un loc de adapost pentru aceste animale, acum 15.000 de ani. La batranete, ca multe alte mamifere (ex. elefantul african) ursul de pestera se retragea sa moara in acelasi loc ca si stramosii sau predecesorii sai. Marturie stau numeroasele cimitire descopertite în pesterile din Romania (Pestera Bisericuta, Pestera cu Oase).<br/>
Pestera a ramas astfel inchisa pana pe 17 septembrie 1975, cand golul subteran a fost deschis artificial prin dinamitarea portiunii de la intrare, in timpul lucrarilor de exploatare a calcarului (marmura). In putul deschis a coborat pentru prima data, minerul Traian Curta din localitatea Chiscau. Acesta a parcurs galeria de acces pana la Sala Mare.<br/>
O prima explorare a pesterii a avut loc la 20 septembrie 1975 efectuata de catre grupul de speologi amatori "Speodava" din orasul Dr. Petru Groza (actualul oras Stei). Pe baza studiilor complexe intreprinse de Institutul de Speologie "Emil Racovita" in colaborare cu Muzeul Tarii Crisurilor din Oradea, s-au stabilit solutiile de amenajare si masurile specifice de protectie. Dupa 5 ani de amenajari la standarde mondiale, la 14 iulie 1980, pestera a fost deschisa vizitatorilor. Anual pestera este vizitata de peste 200.000 de turisti.</big></p>
</body>
</html> 